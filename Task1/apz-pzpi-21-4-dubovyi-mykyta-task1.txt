1	БІЗНЕС-ВИМОГИ  
1.1	Передумови 

Оранжереї використовують для вирощування сільськогосподарських та декоративних рослин, створюючи контрольоване середовище, яке забезпечує оптимальні умови для росту та розвитку рослин незалежно від зовнішніх кліматичних факторів. У зв'язку зі змінами клімату, зростанням населення та обмеженістю природних ресурсів, потреба в ефективному та стабільному вирощуванні рослин зростає. Традиційні методи керування оранжереями, які включають ручний моніторинг та регулювання, часто не відповідають сучасним вимогам до точності та оперативності, що призводить до значних втрат ресурсів та зниження врожайності.
Існуючі методи контролю клімату в оранжереях часто є неефективними через людський фактор та неможливість забезпечити постійний моніторинг усіх необхідних параметрів. Наприклад, недоотримання своєчасних даних про вологість ґрунту або рівень освітленості може призвести до пошкодження рослин та зниження їх якості. Ручний контроль також вимагає значних трудових ресурсів, що підвищує витрати на утримання оранжерей та робить такий метод менш привабливим для фермерів, та звичайних любителів рослин, у котрих це займає багато часу.
Інноваційні технології, такі як Інтернет речей, надають можливість автоматизувати процеси моніторингу та управління оранжереями, що дозволяє забезпечити більш точний контроль за умовами росту рослин та зменшити витрати на ресурси. Використання сенсорів для збирання даних про ключові параметри, такі як температура, вологість, освітленість та рівень CO2, у поєднанні з автоматичними системами поливу, вентиляції та освітлення, дозволяє створити оптимальні умови для рослин в режимі реального часу.
Розумна оранжерея, яка інтегрує технології Інтернету речей з мобільними та веб-застосунками, надає можливість фермерам та агрономам віддалено контролювати та керувати умовами у своїх оранжереях, отримувати сповіщення про будь-які критичні зміни параметрів та оперативно реагувати на них. Це не тільки підвищує ефективність управління, але й значно скорочує потребу в ручній праці, зменшуючи таким чином витрати на утримання.
Отже, необхідність створення системи розумної оранжереї зумовлена потребою в підвищенні ефективності використання ресурсів, збільшенні врожайності та якості рослин або продукції, а також у забезпеченні стабільності та надійності процесів вирощування рослин. Це обґрунтування нового продукту базується на сучасних викликах у сільському господарстві та потенціалі інноваційних технологій для їх подолання.

1.2	Бізнес-можливості 

Розумна оранжерея відкриває значний потенціал для підвищення ефективності сільськогосподарського виробництва через автоматизацію процесів та використання сучасних технологій Інтернету речей. Впровадження такої системи дозволяє забезпечити постійний моніторинг і управління умовами вирощування рослин, що значно покращує продуктивність та якість врожаю. Це, в свою чергу, створює конкурентні переваги для фермерів, дозволяючи їм досягати кращих результатів при менших витратах.
Інтеграція розумної оранжереї з мобільними та веб-застосунками надає можливість фермерам віддалено контролювати стан своїх оранжерей та оперативно реагувати на зміни умов. Це забезпечує не лише зручність, але й підвищує ефективність управління. Наприклад, фермери можуть отримувати сповіщення про критичні зміни в умовах вирощування та вживати необхідних заходів для збереження рослин та врожаю.
Додатковою бізнес-можливістю є аналіз даних, зібраних з сенсорів. Використання цих даних для прогнозування врожайності, виявлення патернів та оптимізації процесів дозволяє приймати більш обґрунтовані рішення та підвищувати продуктивність. Така система також може бути інтегрована з іншими інноваційними технологіями, такими як штучний інтелект та машинне навчання, для подальшого вдосконалення процесів управління оранжереєю.
Аналогічна система, яка вже існує, – це система розумного сільського господарства від компанії CropX. Вона також використовує розумні пристрої та датчики для моніторингу ґрунту та умов навколишнього середовища, надаючи фермерам можливість оптимізувати використання ресурсів та підвищувати врожайність. Більше інформації про цю систему можна знайти на їх офіційному сайті: CropX (https://cropx.com). Однак ця система розрахована на великі сільськогосподарські поля і включає у себе тільки пристрої та сервіс для моніторингу і ніяк не впливає на умови сама по собі.
Способи монетизації системи розумної оранжереї включають:
-	Продаж обладнання та сенсорів для оранжерей. Це може бути початковий набір для нових користувачів або додаткове обладнання для розширення вже існуючих систем.
-	Підписка на програмне забезпечення, яке забезпечує доступ до мобільних та веб-застосунків, аналітичних даних та інструментів управління. Підписка може бути на основі місячної або річної оплати.
-	Монетизація даних, зібраних системою, шляхом їх аналізу та надання рекомендацій, звітів та прогнозів для користувачів. Це можуть бути як окремі платні звіти, так і регулярні аналітичні послуги на основі підписки.
Таким чином, розумна оранжерея представляє значний потенціал для підвищення ефективності та рентабельності сільськогосподарського виробництва через впровадження сучасних технологій та оптимізацію процесів.

2	КОНЦЕПЦІЯ РІШЕНЬ 
2.1	Окреслення концепції

Концепція системи розумної оранжереї полягає у створенні інноваційного та доступного продукту, який змінить спосіб, у який люди вирощують сільськогосподарські та декоративні рослини у своїх домівках. Система має на меті забезпечити простий і ефективний моніторинг та управління умовами вирощування, що дозволить навіть новачкам у садівництві досягати відмінних результатів без значних зусиль і спеціальних знань.
Розумна оранжерея буде інтегрувати сучасні технології Інтернету речей для автоматизації процесів, надаючи користувачам можливість віддаленого контролю та управління через мобільні та веб-застосунки. Це забезпечить оперативний доступ до інформації про стан оранжереї та можливість швидкого реагування на зміни умов. Система також буде враховувати потреби різних категорій користувачів, пропонуючи інтуїтивно зрозумілий інтерфейс та широкий спектр налаштувань.
Впровадження розумної оранжереї сприятиме більш ефективному використанню ресурсів, таким як вода та електроенергія, завдяки точному контролю параметрів середовища. Це не тільки зменшить витрати, але й позитивно вплине на екологічний баланс, роблячи домашнє садівництво більш сталим.
Завдяки нашій системі, світ, у якому люди можуть вирощувати рослини з легкістю та задоволенням, стане реальністю. Користувачі зможуть насолоджуватися здоровими та красивими рослинами, отримуючи при цьому задоволення від процесу вирощування, який стане значно простішим і доступнішим завдяки впровадженню новітніх технологій.

2.2	Головна функціональність 
 
Розумна оранжерея включає різноманітні функції, спрямовані на забезпечення зручності, ефективності та надійності управління процесами вирощування рослин. Головні функції веб-сайту та мобільного застосунку це налаштування умов, котрі необхідно підтримувати в оранжереї та моніторинг поточних показників мікроклімату.
Зі сторони веб-сайту:
Користувач:
MF-1:	Можливість реєстрації, авторизації.
MF-2:	Можливість придбати нові сенсори та розумні пристрої.
MF-3:	Можливість під’єднання нових сенсорів та розумних пристроїв до профілю.
MF-4:	Можливість створення кількох оранжерей з окремими налаштуваннями.
MF-5:	Можливість відслідковування умов у кожній окремій оранжереї в реальному часі.
MF-6:	Можливість налаштування умов оранжереї, щоб розумні пристрої автономно підтримували ці показники.
MF-7:	Можливість самостійно у реальному часі віддалено змінювати параметри: розпочати полив або вентиляцію, зменшити або збільшити кількість світла, увімкнути нагрівання.
MF-8:	Можливість оформлення підписки, яка надасть розширені можливості автоматизації та збору статистики.
MF-9:	Можливість звернутися у службу підтримки, якщо потрібна допомога з підключенням, налаштуванням, або обслуговуванням системи.
Адміністратор:
MF-10:	Можливість переглянути та проаналізувати статистику системи.
MF-11:	Можливість керувати інформацією та профілями, тобто виконувати стандартні CRUD операції.
Зі сторони мобільного додатку:
Користувач:
MF-12:	Можливість реєстрації, авторизації.
MF-13:	Можливість придбати нові сенсори та розумні пристрої.
MF-14:	Можливість під’єднання нових сенсорів та розумних пристроїв до профілю.
MF-15:	Можливість створення кількох оранжерей з окремими налаштуваннями.
MF-16:	Можливість відслідковування умов у кожній окремій оранжереї в реальному часі.
MF-17:	Можливість налаштування умов оранжереї, щоб розумні пристрої автономно підтримували ці показники.
MF-18:	Можливість самостійно у реальному часі віддалено змінювати параметри: розпочати полив або вентиляцію, зменшити або збільшити кількість світла, увімкнути нагрівання.
MF-19:	Можливість оформлення підписки, яка надасть розширені можливості автоматизації та збору статистики.
MF-20:	Можливість звернутися у службу підтримки, якщо потрібна допомога з підключенням, налаштуванням, або обслуговуванням системи.
Адміністратор:
MF-21:	Можливість переглянути та проаналізувати статистику системи.
MF-22:	Можливість керувати інформацією та профілями, тобто виконувати стандартні CRUD операції.
Зі сторони розумного пристрою:
MF-23:	Збір показників умов у оранжереї, таких як освітленість, вологість та температура.
MF-24:	Автоматичне регулювання умов вирощування  відповідно до налаштувань користувача.
MF-25:	Підключення до інтернету для забезпечення безперебійного доступу до даних та можливості віддаленого управління.
 
3	РАМКИ ТА ОБМЕЖЕННЯ ПРОЄКТУ 
3.1	Рамки первинного випуску 
 
Програмна система має наступні головні функції для первинного випуску.
Для користувача у веб-браузері:
SIR-1:	Реєстрація та авторизація користувача;
SIR-2:	Опції для придбання нових сенсорів та розумних пристроїв до профілю користувача;
SIR-3:	Інтерфейс для під’єднання нових сенсорів та розумних пристроїв до профілю користувача;
SIR-4:	Налаштування умов для кількох оранжерей з окремими параметрами;
SIR-5:	Відслідковування умов у кожній оранжереї в реальному часі через веб-інтерфейс;
SIR-6:	Налаштування умов оранжереї для автоматичного підтримання параметрів розумними пристроями;
SIR-7:	Віддалене управління параметрами: полив, вентиляція, освітлення, нагрівання;
SIR-8:	Оформлення підписки для доступу до розширених можливостей автоматизації та збору статистики;
SIR-9:	Звернення до служби підтримки для допомоги з підключенням та налаштуванням системи;
Для адміністратора у веб-браузері:
SIR-10:	Перегляд та аналіз статистику системи.
SIR-11:	Керування інформацією та профілями користувачів, тобто виконання стандартних CRUD операцій.
Для користувача у мобільному додатку:
SIR-12:	Реєстрація та авторизація користувача;
SIR-13:	Опції для придбання нових сенсорів та розумних пристроїв до профілю користувача;
SIR-14:	Інтерфейс для під’єднання нових сенсорів та розумних пристроїв до профілю користувача;
SIR-15:	Налаштування умов для кількох оранжерей з окремими параметрами;
SIR-16:	Відслідковування умов у кожній оранжереї в реальному часі через мобільний додаток;
SIR-17:	Налаштування умов оранжереї для автоматичного підтримання параметрів розумними пристроями;
SIR-18:	Віддалене управління параметрами: полив, вентиляція, освітлення, нагрівання;
SIR-19:	Оформлення підписки для доступу до розширених можливостей автоматизації та збору статистики;
SIR-20:	Звернення до служби підтримки для допомоги з підключенням та налаштуванням системи;
Для адміністратора у мобільному додатку:
SIR-21:	Перегляд та аналіз статистику системи;
SIR-22:	Керування інформацією та профілями користувачів, тобто виконання стандартних CRUD операцій;
Для розумного пристрою:
SIR-23:	Збір даних про освітленість, вологість та температуру у оранжереї;
SIR-24:	Автоматичне регулювання умов вирощування відповідно до налаштувань користувача;
SIR-25:	Підключення до інтернету для забезпечення доступу до даних та можливості віддаленого управління;
 
3.2	Рамки наступних випусків 
 
У оновлених випусках системи плануються такі нові впровадження:
SSR-1:	Розширені можливості автоматизації: впровадження складніших сценаріїв автоматизації, які дозволять користувачам створювати комплексні правила для управління мікрокліматом.
SSR-2:	Підтримка нових сенсорів та пристроїв: додавання підтримки нових типів сенсорів та розумних пристроїв для розширення можливостей системи.
SSR-3:	Соціальні функції: додавання можливості обміну інформацією та налаштуваннями між користувачами, а також створення спільнот для обговорення та обміну досвідом.
SSR-4:	Підтримка різних мов: додавання підтримки інших мов для розширення ринку користувачів.
SSR-5:	Покращення інтерфейсу: Постійне вдосконалення користувацького інтерфейсу для підвищення зручності використання системи.

4	БІЗНЕС-КОНТЕКСТ 
4.3	Робоче середовище 
 
Для розробки серверної частини системи буде використано фреймворк ASP.NET для мови C#. Свій вибір я зупинив на цій технології саме через її пристосованість до реалізації подібного програмного забезпечення, а також наявність у мене досвіду роботи із цим фреймворком. Розробка буде відбуватися у середовищі Visual Studio. У якості базі даних буде використано систему керування базами даних MongoDB, оскільки з нею я також працював раніше, а також вона добре пристосована для взаємодії з .NET системами. Окрім цього, це документо-орієнтована СКБД, яка надає зручні інструменти для зберігання і обробки даних, дозволяє легко створювати резервні копії.
Клієнтський веб-застосунок буде розроблено на основі сучасної бібліотеки ReactJS для мови програмування JavaScript, що включає себе також використання HTML та CSS. Освоєння цієї бібліотеки не є складним оскільки ми вже вивчали цю мову. Ці технології спрощують створення гарних інтерактивних веб інтерфейсів та забезпечують безпеку даних. Для написання коду і налагодження буде використано Visual Studio Code.
Мобільний застосунок буде написано мовою Kotlin. Вона працює поверх Java Virtual Machine і тому має багато спільного із мовою Java. Також ця мова має великий набір бібліотек, котрий розширюється ще й завдяки бібліотекам для Java. Буде використано середовище розробки IntelliJ IDEA, розроблене в першу чергу для написання програм на Java і Kotlin.
Для розробки частини системи з використанням інтернету речей, а саме датчиків та розумних пристроїв, буде використано мову Python. Ця мова дозволяє легко створювати програмне забезпечення для взаємодії з розумними пристроями завдяки великій кількості відкритих бібліотек. І в той же час ПЗ, написане цією мовою добре підходить для взаємодії з іншими системами та технологіями.
